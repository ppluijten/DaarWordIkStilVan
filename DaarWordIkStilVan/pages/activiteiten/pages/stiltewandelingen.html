<h1>Stiltewandelingen</h1>
<p>

    <b>Een stiltewandeling in de natuur</b>
    <br /><br />
    In een wereld vol hectiek, waarin ‘moeten’ vaak centraal staat, zijn we vaak het contact verloren met de kleine mooie ervaringen van alledag die ons rust en een vredig gevoel kunnen geven. Denk hierbij aan het zingen van vogels, de warmte van zonnestralen, de geur van bloemen. Een wandeling in stilte, in de natuur, brengt onze aandacht weer naar deze ervaringen. Deze ervaringen die we zo nodig hebben om ons weer in verbinding te kunnen stellen met onszelf, onze omgeving en om in het hier en nu te komen.
    Wat houdt dat nu eigenlijk in.....een stiltewandeling? 
    We gaan samen wandelen in de natuur, in stilte.....een uitdaging! Het is de bedoeling dat er niet gepraat wordt met elkaar, wat misschien wel een beetje asociaal voelt. We zijn zo geneigd om een gesprek aan te knopen en vaak ook gaande te houden.  Daarnaast heeft het ook iets griezeligs.....niet praten en voelt daardoor misschien ook ietwat ongemakkelijk. Vooral de eerste keer. Het is daarom ook niet de bedoeling dat we gelijk uren zonder te kletsen gaan lopen. 
    We zullen hopelijk gaan merken dat door het wandelen in stilte je meer afstand gaat nemen van jezelf en je gedachten en alle dingen die je denkt dat je moet doen. Er wordt even niets van je verwacht. Er komt plaats voor rust en ruimte. Daarnaast brengt het wandelen in het algemeen je terug in het hier en nu .....simpelweg omdat er niet meer is dan dat. We doen dit in de natuur omdat we daar ' van nature' onderdeel van zijn en ook omdat daar geen afleiding is. Hierdoor gaan we hopelijk weer open staan voor onze ' natuurlijke' omgeving. We horen de vogels, ruiken het groen, voelen de zon, de wind en misschien de regen, kortom...onze zintuigen komen in actie en we krijgen weer oog voor alles om ons heen. 
    Er wordt niet alleen maar gewandeld. We beginnen iig met wat eenvoudige oefeningen die je meer in het hier en nu brengen. Oefeningen die je bewust maken van de grond waarop je loopt en van jouw lichaam dat je daarvoor nodig hebt. 
    En zo zal er nog zeker minimaal een moment tijdens de wandeling zijn waarop we iets gaan doen.
    <br /><br />
    <b>Praktische info</b>
    <br /><br />
    De stiltewandelingen zullen minimaal 1 x per maand plaatsvinden met een duur van anderhalf tot 2 uur per wandeling.
    We verzamelen ons in het infocentrum van de Groote Heide in Venlo ( parkeerplaatsen grenzen aan het infocentrum) alwaar we starten met een kopje koffie of thee.
    Aan te raden is om goede schoenen aan te doen, mobieltjes uit te zetten en in de zomermaanden benen en armen te bedekken ivm de eventuele aanwezigheid van teken in het bos. Misschien is het ook handig om je ( tijdens de zomermaanden) vantevoren in te smeren met een antimuggen middel.
    Er zijn geen kosten verbonden aan deze wandelingen, alleen een  bijdrage van €5,- pp voor de koffie en thee. 
    <br /><br />
    Ben je nieuwsgierig geworden en wil je meedoen of heb je vragen? Bel of mail dan gerust!
<p>
    <!--img  style="float:right"-->
    <!--background-image:url(pages/activiteiten/images/Bottom_line.png) width="500" height="250" style="float:right"-->
             
</p>
</p>